<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ana Sayfa</title>
</head>
<body>
    <h1>Evde Mozaik Pasta Tarifi</h1>
    <p>Petibör bisküvi ile yapılan en leziz en kolay pasta, mozaik pasta tarifimi sizlerle paylaşıyorum. <br>
    Damak lezzetimize yer etmiş, hatta anneden alınmış en pratik pasta tariflerinden biridir. <br>
    Dilim dilim kesildiğinde nefis görünüşüyle gözlere hitap eden pasta tarifini denemenizi tavsiye ederim. <br>
    Hala mozaik pasta tarifini bilmeyen varsa ve denemediyseniz, tarifimi denemenizi kesinlikle öneririm. <br>
    Müptelası olacağınız, afiyetle tüketeceğiniz mozaik pasta tarifimi deneyeceklere şimdiden afiyet olsun. :)
    </p>
    <p>Tarif: Büşra Atalar</p>
    <p><strong>Kaç kişilik: 4-6 kişilik</strong>&nbsp;&nbsp;&nbsp;&nbsp;&nbsp;&nbsp; <b>Hazırlama Süresi: 20 dk</b>&nbsp;&nbsp;&nbsp;&nbsp;&nbsp;&nbsp; <b>Pişirme Süresi: Yok</b></p>
    <h3>Mozaik Pasta Tarifi İçin Malzemeler</h3>
    <ul>
        <li>300 gram petibör bisküvi</li>
        <li>1 su bardağı süt</li>
        <li>3 yemek kaşığı kakao</li>
        <li>5 yemek kaşığı şeker</li>
        <li>3 yemek kaşığı eritilmiş tereyağı/margarin</li>
        <li>1 su bardağı ceviz veya fındık (isteğe bağlı)</li>
    </ul>
    <h3>Mozaik Pasta Tarifi Nasıl Yapılır?</h3>
    <ol>
        <li>Mozaik pasta için öncelikle  margarin veya tereyağını bir tavada eritiyoruz.</li>
        <li>Karıştırma kabına eriyen yağı, sütü, şekeri ve kakaoyu alarak içerisinde güzelce karıştırıyoruz.</li>
        <li>Elde ettiğimiz karışımı, kırmış olduğumuz bisküvilerin üzerine döküyoruz veya tam tersi bisküvileri bu karışımın içine ekleyebilirsiniz. <br>
            Bu aşamada isteğe göre ceviz, fındık veya Antep fıstığı da ilave edebilirsiniz.</li>
        <li>Daha sonra bisküvileri ezmemeye özen göstererek, iyice karıştırıyoruz.</li>
        <li>Baton kek kalıbına streç film alıyoruz. Ardından üzerine hazırladığımız karışımı döküyoruz.</li>
        <li>Güzelce yaydıktan sonra kalıbın üst kısmını da streç film ile kaplıyoruz. <br>
            Karışımı streç folyo arasına alarak, elinizle rulo şeklini vererek de hazırlayabilirsiniz.</li>
        <li>Üzerine elimizle hafifçe bastırarak harcın kalıba yerleşmesini sağlıyoruz.</li>
        <li>Servis etmeden önce, buzlukta 2-3 saat kadar dinlenmeye bırakıyoruz.</li>
        <li>Daha sonra dilimleyerek ve dilediğimiz şekilde süsleyerek servis ediyoruz.</li>
    </ol>
    <p><b>Afiyet olsun...</b></p>
</body>
</html> 